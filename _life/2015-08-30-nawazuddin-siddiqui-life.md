---
layout: post
title: "नवाजुद्दीन सिद्दिकी : सफलताको एक उत्कृष्ट उदाहरण"
date: 2015-08-30 21:00:25 +0545
comments: true
categories: [Nawazuddin, Siddiqui, life, success, struggle]
---
बलिवुड फिल्म 'माझी - द माउन्टेन म्यान'	प्रदशनमा आइसके पछि दिल्ली मुख्य मन्त्री देखि बलिवुडका कयौं स्थापित कलाकारले उक्त फिल्ममा मुख्य भूमिका निर्बाह गरेका नवाजुद्दीन सिद्दिकीको कामको मुख्त कण्ठले नै प्रशंसा गरे । सानो होस या ठूलो जस्तो सुकै भूमिकामा पनि आफ्नो अभिनयले दर्शकको दिमाखमा एउटा अमिट छाप छोड्न सक्ने सिद्दिकी अभिनित चलचित्रहरु अहिलले त एक पछि अर्को गरी आइ रहेका छन । तर, अहिलेको जस्तो लगातार काम, सपलता र प्रशंसा पाउन उनले एक दसक भन्दा बढी नै कडा संगर्ष गर्नु पर्यो ।

आमिर खानको 'होम प्रोडक्शन' फिल्म 'पिप्ली लाइभ (२०१०)’ मा एक प्रमुख पात्रको भूमिकामा देखा परेका उनी पहिलो पटक पनि आमिर खान अभिनित चलचित्र 'सर्फरोश (१९९९)'मा देखा परेका थिए । जसमा उनको भूमिका करिब ५० सेकन्डको मात्र थियो । पछि उनि 'मुन्ना भाई एमबिबिएस (२००३)'मा पनि त्यति नै सानो भूमिकामा देखा परे । त्यति सानो भूमिकामा पनि उनको प्रतिभा पहिचान गरि सकेका थिए निर्देशक अनुराग कश्यपले । कश्यप आफै पनि संघर्ष गरि रहेकाले उनलाई बाचा मात्र गरे कि कुनै दिन आफू केही भए भने उनी संग काम गर्ने छु भनेर । त्यहि अनुरुप कश्यपले उनलाई 'ब्लाक फ्राईडे (२००७)', 'देव डी (२००९)', 'ग्याङस् आफ वासेपुर-१ (२०१२)', 'ग्याङस् आफ वासेपुर-२ (२०१२)' र 'बम्बे टाँकिज (२०१३)'मा भूमिका दिए । कुनै बेला परम्पारीक बलिवुडले अस्विकार गरेका सिद्दिकीले 'ग्याङस् आफ वासेपुर-२' मार्फत नायक को परिभाषालाई नै पुन:परिभाषित गरि दिए । बलिवुडमा नायकहरुलाई सब थोक आउछ अभिनय आउदैन भन्ने उनी आफूले भने अभिनयकै कारण ले यो सफलता हात परेका हुन । 'कहानी २०१२', 'तलाश २०१२', 'द लञ्चबक्स २०१३' जस्ता फिल्ममा अभिनय गरि सके पछि उनलाई पछाडी फर्केर हेर्नु नै परेन । बलिवुडमा कोही 'गड फादर' नभएका उनले आफ्नै प्रतिभा र लगनका कारण सलमान खान सँग 'किक २०१४' र 'बजरंगी भाइजान २०१५'मा काम गर्ने मौका पाएका हुन । 'नेशनल अवार्ड' सहित केही अरु पुरस्कार जिती सकेका उनको अभिनय को त अहिले अन्तराष्ट्रिय रुपमै प्रशंसा हुने गरेको छ । 

सङ्घर्ष र मिहेनत गर्दै गए केही कुरा पनि असम्भब छैन भन्ने दृष्टान्त बनेका सिद्दिकी आफैलाई पनि आफ्नो संघर्ष जीवन सम्झिदा आफू किन पागल बनेन झै लाग्छ। 'नेशनल स्कुल आफ ड्रामा', डिल्लीबाट पढाई सकेर मुम्बई पुगे पछि उनका सुरुवाति दिनहरु सहज रहेनन् । बिना टिकट ट्रेन को यात्रा गर्नु, पैसा को लागि धनियाँ बेच्नु, साथीहरु संग थोरै भन्दा थोरै पैसा पनि सापटी माग्नु, कहिले भोकै हिड्नु त केही उदाहरण मात्र हुन् उनका संघर्षका । त्यस दौरान उनले 'सर्फरोश' मा जस्तै सानोतिनो भूमिकामा देखा पर्नु, कुनै चलचित्रका लागि भिडमा देखा पर्नु बाहेक अरु काम पाउन सकेनन । त्यस माथि झन कतिपय अवस्था मा त बिना पारिश्रमिक नै काम गर्नु पर्यो।

'नेशनल स्कुल आफ ड्रामा'मा पढाई गरी रहदा पनि उनी एक ठाउँमा चौकीदारको रुपमा काम गर्थे । त्यसताका त्यहि नै थियो उनको आम्दानी को श्रोत । त्यसै बखत एक दिन उनले एकजना केटी साथीलाई पार्कमा घुम्न बोलाए। केटी साथीले अल्छी लाग्यो भने पछि उनले आफ्नो हात केटी साथीको हात माथि राखे । त्यस पछी केटि साथीले उनलाई गाली गरिन । पछि उनी रुन थाले । उनी रुन थाली सके पछी उनको साथीले उनलाई अंकमाल गरिन र सम्झाईन । यहि दृश्य 'ग्याङस् आफ वासेपुर-१'मा समाबेश गरिएको छ ।

सिद्दिकी को जन्म १९७४ मा भारतको उत्तर प्रदेशको एक बिकट गाउँमा भएको हो । जहाँ उनका अनुसार गहु, बन्दुक र उखू मात्र चर्चित थिए । नौ जना भाई बहिनीसंग हुर्केका उनी गाउँको त्यस्तो बाताबरणबाट छुटकारा पाउन गाउँ छोडेर शहरमा गई पढाई गर्ने निधो गरे। त्यहि अनुरुप उनले गुरुकुल कांगड़ी विश्वविद्यालय, हरिद्वारबाट रसायन शास्त्रमा स्नातकोत्तर गरे। स्नातकोत्तर गरी सके पछि उनले गुजरातमा एक कम्पनीमा प्रमुख रसायनशास्त्रीको रुपमा काम गरे । एक दिन एक जना साथीसंग नाटक हेरी सके पछि उनलाई जिन्दगी मा के-के नपुगेको जस्तो लाग्न थाल्यो । उनी जागिरमा पनि रम्न सकेनन । त्यस पछि उनी प्रमुख रसायन शास्त्रीको जागिर छोडेर 'नेशनल स्कुल आफ ड्रामा'मा भर्ना भए र त्यसै क्रममा चौकीदार को पनि काम गर्न पुगे ।

सिद्दिकी परिश्रममा बिश्वास गर्ने जो कोहीका लागि पनि प्रेरणा का श्रोत बन्न सक्छन । उनले गाउँको त्यस्तो वातावरणबाट जसरी आफूलाई बाहिर ल्याए र अहिले को ठाउँमा पुगाए त्यो त एकदमै प्रशंसनीय छ ।
