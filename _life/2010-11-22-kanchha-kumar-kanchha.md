---
layout: post
title: "कान्छा, कुमार कान्छा"
date: 2010-11-22 21:00:25 +0545
comments: true
categories: [kumar, kanchha, singer, nepal, life]
---
कुनै बेलाका चर्चित गायक कुमार कान्छा, अहिले भारतको मुम्बई स्थित एस् एल रहेजा हस्पिटलमा मृत्युसँग लडिरहेका छन् । 'युट्युब'मा अपलोड गरिएको उनको अपिल भिडियोमा उनले आफुलाई प्यारालाईसिस भएको र त्यसको उपचार गर्ने रकम नभएकाले सबैसँग सहयोगको लागि अपिल गरेका छन् । पछी उक्त समाचार संचार माध्यममा आए पछी, केही कलाकारहरुको अगुवाइमा 'कुमार कान्छा स्वास्थ्य उपचार समिती' गठन गरी र उक्त समितीको एक कोष बनाइ, आफुले सकेको रकम जम्मा गर्ने र सहयोग स्वरुप चन्दा उठाउने काम पनि गरिदैछ । यसरी एक कलाकार लाई परेको पिडा अरु कलाकारले पनि बुझ्नु एकदमै स्रहानीय काम हो । त्यसै शिलसिलामा, उक्त समितीले मिती २०६७ कार्तिक १३ गते एक प्रेस बक्तब्य निकाली, एस् एम एस् पठाइ सहयोग गरीदिन सबैसँग अपिल गर्‍यो । त्यसै अनुरुप मैले पनि एक एस् एम एस् पठायँ । एस् एम एस् पठाउदा ३ रुपैयाँ र ट्याक्स काट्यो । तर, कोमा जम्मा १ रुपैयाँ र ३८ पैसा मात्र जम्मा भयो । बाँकी रकम कता गएछ भनी बुझ्दा, बाँकी रकम त मोबाईल अपरेटर ( नेपाल टेलिकम र एनसेल )त्यसैले राख्छ भन्ने जफाब मिल्यो । 
 
अब एक छिन अर्को प्रसँग निकालौ - गीत, संगीत सुन्ने डिजिटल उपकरणहरुको प्रयोग बढी सके पछी नेपाली गीत संगीत क्षेत्र लगभग ध्वस्त नै भइ सकेको छ   । कलाकारहरु सबै निरास छन् । कुनै 'एल्बम' निकाले पछी 'एल्बम' जती धेरै  हिट भए पनि फाईदा त परै जाओस लगानी पनि उठ्दैन  । कुनै बेला १ लाख बिक्री हुने हैसियत राख्ने क्यासेट अहिले मुस्किलले ५०० पनि बिक्दैन । कसैले नामका लागि मात्र नयाँ गीत निकाले मात्र, पुराना, राम्रा र बरिष्ठ कलाकारहरुले नयाँ गीत नै निकाल्न छाडि सके । तर केही बर्ष यता मोबाईल फोनमा कलर रिङ्ग ब्याक टुन ( सी आर बी टी ) राख्ने चलन आए पछी, आशाका केही किरण देखा परेका छन् । क्यासेट बिक्रीबाट मात्र होइन सी आर बी टीबाट पनि कलाकारहरुले केही रकम पाउन थालेका छन् । त्यसका साथै श्रोताहरुले वास्तवमा कस्तो गीत मन पराउदा रहेछन त्यो पनि थाहा भयो र संचार कर्मीले कलाकारसँग गीत बजाए बापत गर्ने मोल मलाई जस्तो कुपर्थाको पनि कम भयो । तर, यसमा पनि १ गीत डाउनलोड गर्दा १२ रुपैयाँ ४३ पैसा काट्छ । तर, कलाकारले जम्मा एक रुपैयाँ देखी बढीमा दुई रुपैयाँ सम्ममात्र पाउछन् । बाँकी रकम दुर संचार कम्पनी(नेपाल टेलिकम, स्पाइस नेपाल र यू टि एल) र दुर संचार कम्पनीलाई गीत उपलब्ध गराउने कम्पनीहरुले राख्छन् । यसरी गीतको सर्जक तथा सब भन्दा ठुलो हक वालाले त्यती न्युन रकम मात्र पाउनु ठुलै बिड्म्बना हो ।
 
कलाकार देशका गहना हुन यो कुर सबैले मानेकै छन्, नभए मान्नु पर्छ । एउटा कलाकारको उपचार्थ उठेको रकम नेपाल टेलिकम ( र अन्य दुर संचार कम्पनी)ले सबै रकम कलाकारलाई दिन सक्दैनन् । होला, व्यबहारीक तथा ब्यबसायीक कठिनाईहरु, जस्तै, यसरी बिभिन्न प्रायोजनका लागि एस् एम एस् पठाउने सिस्टम धेरै छन् - यसलाई कसरी छुट्यौने ? के नेपाल टेलिकमको संचालक समितीले यो निर्णय गर्न सक्दैन ? के सरकारले नेपाल टेलिकमलाई निर्देशन दिन सक्दैन ? त्यस्तै, एउटा सृजनाको पहिलो अधिकार त्यस्कोको सर्जकसँगै रहेने हुँदा, कलाकारको मनोबल बढाउन पनि, गीत सी आर बी टी राखे बापत कलाकारलाई अलि बढी रकम दिन मिल्दैन ? मैले तथा शायद म जस्ता अरु युवाहरुले चाहेको नयाँ नेपाल यस्तो होइन । हामीले चाहेको नयाँ नेपालमा , कुनै पनि कलाकार, बिज्ञ, बुद्धिजिबी, दार्शनीक, बैज्ञानीक, अन्बेन्शक तथा जो कोही नेपालीले पनि देश ( सरकार, पर्टीहरु, सरकारी सम्यन्त्र, प्रशासन) प्रती रुष्ट भएर बिदेशिनु नपरोस भन्ने हो । 
