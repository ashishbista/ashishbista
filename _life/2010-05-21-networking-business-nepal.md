---
layout: post
title: "पिरामिड ब्यापार भित्रको गोलाकार मन"
date: 2010-05-21 21:00:25 +0545
comments: true
categories: [networking, business, nepal, scam, life]
---
' तपाईं कम्प्युटर क्षेत्रको मान्छे, नेटवोर्किङ राम्ररी थाहा होला । मैले केही भन्नु पर्दैन, है न ?', मेरा एक्जना आत्मीय मित्रले एक नेटवोर्किङ कम्पनीको सदस्य बनाउन फकाउदै थिय । मैले ' तपाईंले जे भने पनि त्यो सब अनुत्पादक हुन्छ' भने पछी, अर्को दिन उनले मलाई झुक्याएर अर्कै बहनामा पुतलीसडक स्थित उनको 'अफिस'मा लगे । एक जना 'सर'लाई भेटाए । उनले पनि थुप्रै कुरा भने । मेरो मोटर साइकल छैन भन्ने कुरा थाहा पाएर होला, तपाईं यती मान्छे बनाउनु भयो भने मोटर साइकल पाउनु हुन्छ भने । मैले 'त्यती धेरै मान्छे बनाउन त सक्किन होला' भने । त्यो वाक्य भुइमा खस्न नपाउदै उनले भने , ' तपाईं साइन्सको बिद्यार्थी थाहै छ नि, तपाईं जन्मदा लाखौं सुक्रकिटसँगको लडाईं जितेर आउनु भयको हो नि' । उनले थपे, 'हेर्नुस् त तपाईंको खुबी, तपाईंसँग यती खुबी छ, अनी तपाईंले के गर्न सक्नु हुन्न ? केही असम्भब छ ? अनी तपाईंले के गर्न सक्नु हुन्न?' । मैले बोल्नु या केही जफाब दिनु बेकर ठाने । पछी हिसाब गर्दा, उनले मोटर साइकल पाउने भने जती ग्राहक बनाउदा त एउटा चार पाङ्रे गाडी किन्ने पैसा उठ्दो रहेछ । अरुलाई चार पाङ्रे गाडी चढाएर आफु दुई पाङ्रे चढनु, यो जती बुद्धी भष्ट काम अरु के हुन सक्छ ? ति मेरा आत्मीय मित्रले मेरो पिछा छोडेनन, शायद मेरा साथी धेरै छन भनेर हो कि । मैले निधो गरे यो मान्छेलाई हुन्न भन्दा केही लगेन, अब पातलो भेट्घाट गर्नुको बिकल्प छैन । तर ति मित्रले म मा खै के देखे थे कुन्नी, एक दिन अती नै अनुरोधका साथ उनकै 'अफिस'को कार्यक्रममा आँफैले टिकट काटी प्रज्ञा प्रतिस्ठानमा लगे । त्यो कार्यक्रम मलाई खुबै अनौठो लाग्यो । पूर्ण रुपमा आफुले पैसा कमाउने भन्दा बढी यस्तो ब्यापारको अरु केही उद्देश्य होइन भन्ने मेरो ठम्याइ पूर्णतया प्रमाणित भयो । कार्यक्रमका बक्ताहरुले शिव खेडाको 'यु क्यान विन' देखी माईक्रोसफ्टका मलिक बिल गेट्स सम्मको कुरा भन्न भ्याए । शिव खेडाको 'यु क्यान विन' को गलत व्याख्या गरे । जुन पुस्तक मैले पहिले नै पढि सकेको थिय । कार्यक्रममा एक जन बनेपा स्थित 'आइ टि पार्क' को सदस्य बताउनेले खुबै चटकी देखाए । उनले बिच बिचमा दर्शकको ध्यान तान्न गर्ने जोक्स केटाकेटी को ध्यान तान्ने भन्दा बढी थिएन । उनले बिल गेट्स यस्तै ब्यापारबाट विश्वकै धनी भएको भन्न सम्म पनि भ्याए । एक जना त्यस कम्पनीको संचालकले अबको केही बर्षमै तपाईं हामी मध्येको केहीलाई विश्वकै धनी मान्छे बनाउने भने पछी, मलाई साच्चै रिश उठ्यो । यती हल्का कुरा गर्नेको पछी पनि मान्छेहरु छन है जस्तो लाग्यो । मलाई त्यती बेला नै लागेको थियो, सरकारले यस्तो ब्यापारलाई किन प्रतिबन्ध गर्दैन ? यिनीहरुले मान्छेलाई कमिसनको प्रलोभन देखएर खुबै पाइदा लुटेका छन जस्तो लाग्यो
।

अर्को दु:खको कुरा मेरी एक जना परम आत्मिय मित्र पनि यस्तै एउटा कम्पनी सँग आबद्द रहिछन । मलाई सुरुमै थाहा भए हाम्रो मित्रता नै हुने थिएन होला । उनी पनि मलाई उनको कम्पनीको ग्राहक बनाउन सकेसम्मको प्रयास गरिन । केही सिप नलागे पछी, थकिछन । एक दिन उनले मलाई एउटा श्याम्फ्यु किन्न आग्रह गरिन । मुल्य सोधेको लग्भग नौ सय भनिन । मलाई सम्झना रहे सम्मा मेरो दिमाखमा यती धेरै रिश उठेको अर्को दिन छैन होला । तर केही भनिन 'होस्' मात्र भने । मैले यती महङ्यो किन? भने पछी उनले भनिन, 'यो त आयुर्बेदिक, यस्तो, उस्तो इत्यादी ' । उनले भनिन, ' यो त बिज्ञापन नगर्दा यती हो, बिज्ञापन गर्दा त यस्को मुल्य पाँच हजार पुग्थ्यो । ' म जिल खाय , मात्र भने 'त्यसो भय यो आम नेपालीको लागि रहेनछ , बिदेशमा लगेर बेच् । '

पिरामिड शैलीबाट गरीने यो ब्यापार 'ट्री स्ट्रक्चर'को हुन्छ । रुख बद्नुको अर्थ रुखको टुप्पोको दुरी जमिनबाट बद्नु हो । जुन टुप्पोमा एकदम सिमित मान्छे मात्र हुन्छन । कुनै पनि मान्छेले थप ग्राहक बनाउछ भने, आफ्ना आफन्त, मित्र भन्दा बहिरका एकदमै कम मात्र बनाउछ । यसरी आफ्नै आफन्तहरुको पैसाबाट पराइलाई गाडी चढाइ आफु 'बाइक' के चढनु । बिना बिज्ञापन पनि सामन बेच्न सक्नु राम्रै कुरा हो । कम्पनीबाट उपभोक्तामा सिधै बिक्री हुने ब्यापारलाई 'बी टु सि' को सम्बन्ध मानिन्छ । विश्व प्रख्यात कैयौ कम्पनीहरु कारणले सफलतामा पुगेको हो । बिचको कमिसन त बच्यो नि यस्तो गर्दा । तर उस्ले पिरामिड शैलीबाट ब्यापार गरेन । फेरी कम बिज्ञापनले पनि गुणस्तरीय उत्पादनले अरु उत्पादन सँग मजैले प्रतिस्पर्धा गरेका उधारणहरु पनि नभएका होइनन । तर सरकारले यस्तो प्रकितिको ब्यापारको लागि स्पष्ट नियम बनाउनु पर्छ । सबै कुरा को अध्ययन गरी, उपभोक्तालाई मारमा नगर्ने गरी, कसैले पनि कामै नगरि दिनको चालिस हजार नकमाउने गरी मात्र कम्पनी खोल्ने इजाजत दिनु पर्छ ।
